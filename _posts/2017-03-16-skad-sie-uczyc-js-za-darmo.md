---
layout: post
date:   2017-03-16 19:21:27 +0100
title: "Skąd uczyć się JS za darmo?"
categories: javascript dajsiepoznac2017
---
Cześć,
To znowu ja!

Znowu mi przyszedł na myśl ciekawy post, a raczej zobaczyłam ciągle te same pytania w różnych frontendowych społecznościach. A mianowicie skąd czerpać wiedzę na temat JavaScriptu. Jak na najbardziej znany na świecie język powstało - Internet oferuje nam gros możliwości. Tylko, że najczęściej są to źródła doraźne - rozwiązujące jeden w miarę konkretny problem. Nawet popularne ostatnio kursy internetowe mają za zadanie nauczyć nas podstaw, lub po prostu przekazać umiejętności potrzebne do rozwiązania konkretnego problemu. W ten sposób bez większego zrozumienia całości mamy konkretną umiejętność. Czyli np. umiemy pisać stronki www przy użyciu m.in. JavaScriptu, ale to rzadko kiedy oznacza, że znamy sam JavaScript.

Przychodzi jednak taki moment w naszym życiu, że nasza wiedza zdobyta w ten sposób okazuje się niewystarczająca. Warto korzystać wtedy ze źródeł sprawdzonych i uczyć się od najlepszych. Co jednak zrobić, jeżeli nasze kieszenie nie są bez dna, a budżet z gumy i nijak nie stać nas na zakup drogich książek, które za kilka lat będą zupełnie nieaktualne? Okazuje się, że społeczność JS ofiaruje nam więcej, niż mogłoby się wydawać. Bowiem prawdziwe autorytety piszą książki i udostępniają je za darmo w sieci. Oczywiście wszystko jest w języku angielskim, inaczej nie da rady - tłumaczenie zajmuje czas, kosztuje pieniądze i ciężko na tym oszczędzać. Chyba, że chcemy więcej kwiatków w stylu chomików i szynki, czy jakoś tak.

Podam więc źródła aktualne (na tyle, na ile rzeczywistość frontendu pozwala), napisane przez ludzi dla JS-a ważnych, sprawdzone i legalne. Oczywiście, lista nie jest kompletna. Nie znam wszystkich fajnych książek, bo mam swoje kocie życie i kocie sprawy. Władza nad światem sama się nie przejmie. No dobra, ale produkowanie tutaj słów, też w tym nie pomoże, tak więc lista.

## Dobre książki do JS:
* Seria [You Don't know JS](https://github.com/getify/You-Dont-Know-JS) - Kyle Simpson to człowiek, którego nie trzeba nikomu przedstawiać. Jeśli tobie trzeba, to spójrz [tutaj](http://letmegooglethat.com/?q=Kyle+Simpson). Niemniej seria dość głośna, w poprzednim roku przetłumaczona i wydana po Polsku - dostępna za darmo w sieci. Cudowne, prawda? Moim zdaniem naprawdę solidna dawka wiedzy o tym języku i różnych jego dziwactwach.
* Ten sam autor popełnił ostatnio książkę o programowaniu funcyjnym, także dostępną na [GitHubie](https://github.com/getify/Functional-Light-JS). Dla fanów tego paradygmatu z pewnością niezła gratka.
* Jedna z pierwszych książek tego typu jakie mi wpadły w ręce. [Learning JavaScript Design Patterns](https://addyosmani.com/resources/essentialjsdesignpatterns/book/), uczy nas o wzorcach projektowych i dobrych praktykach w kodowaniu. Niestety nie obejmuje standardu ECMA6, ale myślę, że w dalszym ciągu całkiem sporo można wyciągnąć z lektury tego zasobu.
* [Eloquent JavaScript](http://eloquentjavascript.net/) - Kolejna pozycja odnośnie JS-a wypełniona fajnymi informacjami. Wydaje mi się, że warto ją przeczytać przed YDKJS, żeby nie być przytłoczonym ilością informacji.
* Książka, której nie mogło zabraknąć na tym blogu. [JavaScript for Cats](http://jsforcats.com/) - Pięknie ilustronawy, dostępny online podręcznik dla początkujących kotów. Myślę, że fajna opcja dla bardzo początkujących.
* A dla spragnionych nowinek książka kolejnej JS-owej gwiazdy, czyli Dr Axel Rauschmayer i jego [Exploring ES2016 and ES2017](http://exploringjs.com/es2016-es2017/index.html). Fajna opcja dla wszystkich patrzących w przyszłość.

Ode mnie to tyle. Jeśli macie jakieś jeszcze propozycje, to śmiało zgłaszać je w komentarzach. Co jakiś czas być może uzupełnię listę. I pamiętaj o wypiciu mleczka. Miau!
